[{"Url":"https://www.expressen.se/noje/recensioner/film/","Title":"Tenacious D: Rize of the Fenix","ImdbID":"","MovieID":"tt7529532","ReviewText":"Jill (Hedin) ska fylla 14, men är på sätt och vis redan vuxen. Hon tar ansvar, inte bara för sin lillebror, utan för sin mamma – en alkoholiserad konstnär (Bonnevie) med en pågående depression. Pappa är en frånvarande jazzmusiker (Gudnason) som snart ska komma hem. Säger han.\nPrecis som ”Svinalängorna” och Suzanne Ostens ”Flickan, mamman och demonerna” skildrar den här filmen psykisk ohälsa ur barnets utsatta perspektiv. Pappa kommer faktiskt hem, i vit skinande kostym och med en rosaglittrande paljettklänning i present till Jill. Han tar med barnen på fina restauranger i Oslo, men visar sig snart vara bara en något mer högfungerande alkoholist.\nDet är hjärtskärande, men känslorna och misären mynnar till allt för stor del ut i intet. Inslagen av magisk realism tillför inte så mycket, och halvvägs genom filmen börjar rollfigurernas handlingar framstå som mindre logiska. Synd på så fina skådespelarinsatser, från såväl unga fyndet Thedin, som veteranerna Bonnevie och Gudnason.","Writer":"Maria Brander","PublishDate":"30 maj 2019 kl 18.57","DomainUrl":"https://www.expressen.se/noje/recensioner/film/","Rating":"2","Priority":1,"ProductionCountry":null}]
